Nu tändas tusen juleljus på jordens mörka rund.
Och tusen, tusen strålar ock på himlens djupblå grund.
För över stad och land i kväll går julens glada bud.
Att född är herren Jesus Krist, vår frälsare och gud.

Du stjärna över Betlehem, låt ditt milda ljus
få lysa in med hopp och frid i varje hem och hus.
I varje hjärta kallt och mörkt, sänd du en stråle blid,
en stråle av Guds kärleksljus i signad juletid.